<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2022-07-22 Fri 21:25 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>金圣叹批评本西厢记</title>
<meta name="generator" content="Org Mode" />
<link rel="stylesheet" href="static/x.css" type="text/css"/><meta charset="utf-8"><meta name="viewport" content="width=device-width, initial-scale=1.0">
</head>
<body>
<div id="content" class="content">
<h1 class="title">金圣叹批评本西厢记</h1>
<dl class="org-dl">
<dt>author</dt><dd><a href="20200831095551-金圣叹.html#ID-2B1D987C-367C-4C69-8159-DF6CAA883D36">金圣叹</a></dd>
<dt>1st read</dt><dd><span class="timestamp-wrapper"><span class="timestamp">&lt;2020-08-30 Sun 15:21&gt;</span></span></dd>
</dl>


<p>
名山大河，奇树妙花者，其胸中所读之万卷之书之副本也。于读书之时，如入名山，如泛大河，如对奇树，如拈妙花焉。于入名山、泛大河、对奇树、拈妙花之时，如又读其胸中之书焉。
</p>

<p>
夫世间之一物，其力必能至于后世者，则必书也。
</p>

<p>
文者见之谓之文，淫者见之谓之淫耳。
</p>

<p>
暗想小生萤窗雪案，学成满腹文章，尚在湖海飘零，未知何日得遂大志也呵！
</p>

<p>
万金宝剑藏秋水，满马春愁压绣鞍。
</p>

<p>
张生之志，张生得自言之；张生之品，张生不得自言之也。张生不得自言，则将谁代之言，而法又决不得不言，于是顺便反借黄河，快然一吐其胸中隐隐岳岳之无数奇事。
</p>

<p>
凡用佛殿、僧院、厨房、法堂、钟楼、洞房、宝塔、回廊无数字，都是虚字；又用罗汉、菩萨、圣贤无数字，又都是虚字。相其眼觑何处，手写何处，盖《左传》每用此法。
</p>

<p>
【寄生草】兰麝香仍在，双文既入，门便闭矣。门既闭，双文便更不见矣。看他偏要逞好手，从门外张生，再写门里双文来，真是镜花水月，全用光影边事。此一句，是向门外写也。佩环声渐远。此一句，便向门内写也。东风摇曳垂杨线，是从门外仰望墙头也。游丝牵惹桃花片，是魂随游丝飞过墙去也。珠帘掩映芙蓉面。是魂在墙内，逢神见鬼也。这边是河中开府相公家，墙外也。那边是南海水月观音院。墙内也。【赚煞尾】望将穿，墙外也。涎空咽，墙内也。
</p>

<p>
近庭轩，花柳依然，日午当天塔影圆。春光在服前，「依然」，妙。半日迷魂，忽然睁眼。奈玉人不见，将一座梵王宫化作武陵源。
</p>

<p>
后文至【上小楼】之后阕，始向长老借房者，借房之次第也。此文才上场，便向法聪借房者。借房之心事也。借房不可不次第，则必待至【上小楼】之后阕也。借房之心事，刻不可忍，则必于此上场之一刻也
</p>

<p>
不要香积厨，不要枯木堂。不要南轩，不要东墙，只近西厢。靠主廊，过耳房，方才停当。快休题长老方丈。诵之如蕉叶雨声，何其爽哉！又如鼓声撒豆点动，何其快乐哉！
</p>

<p>
语云：「不知其人，但观所使。」今写侍妾尚无半点轻狂，即双文之严重可知也。
</p>

<p>
【二煞】红娘，我院宅深，枕簟凉，一灯孤影摇书幌。纵然酬得今生志，着甚支吾此夜长？睡不着，如翻掌，少呵有一万声长吁短叹，五千遍捣枕捶床。
</p>

<p>
料想春娇厌拘束，等闲飞出广寒宫。
</p>

<p>
吾友斫山先生尝谓吾言：「匡庐真天下之奇也。江行连日，初不在意，忽然于睛空中劈插翠嶂，平分其中，倒挂匹练，舟人惊告，此即所谓庐山也者，而殊未得至庐山也。更行两日，而渐乃不见，则反已至庐山矣。」吾闻而甚乐之，便欲往看之，而迁延未得也。盖贫无行资，一也；苦到彼中无东道主人，二也；又贱性懒散，略闲坐便复是一年，三也。然中心则殊无一日曾置不念，以至夜必形诸梦寐，常不一日二日，必梦见江行如驶，仰观青笑蓉上插空中，一一如斫山言。察而自觉遍身皆畅然焉。后适有人自西江来，把袖急叩之，则曰：「无有是也。」吾怒曰：「伧固不解也！」既而人苟自西江来，皆叩之，则言然、不然各半焉。吾疑复问斫山，斫山哑然失笑，言：「吾亦未尝亲见。昔者多有人自西江来，或言如是云，或亦言不如是云。然吾于言如是者，即信之；言不如是者，置不足道焉。何则？夫使庐山而诚如是，则是吾之信其人之言为真不虚也；设苟庐山而不如是，则是天地之过也。诚以天地之大力，天地之大慧，天地之大学问，天地之大游戏，即亦何难设此一奇以乐我后人，而颜吝不出此乎哉！」吾闻而又乐之，中心忻忻，直至于今，不惟夜必梦之，盖日亦往往遇之。何谓日亦往往遇之？吾于读《左传》往往遇之，吾于读《孟子》往往遇之，吾于读《史记》、《汉书》往往遇之，吾今于读《西厢》亦往往遇之。何谓于读《西厢》亦往往遇之？如此篇之初，【新水令】之第一句云「梵王宫殿月轮高」，不过七字也，然吾以为真乃江行初不在意也，真乃睛空劈插奇翠也，真乃殊未至于庐山也，真乃至庐山即反不见也；真大力也，真大慧也，真大游戏也，真大学问也。盖吾友斫山所教也，吾此生亦已不必真至西江也。吾此生虽终亦不到西江，而吾之熟睹庐山亦既厌也，庐山真天下之奇也。
</p>

<p>
夫彼真不悟从来妙文，决无实写一法。夫实写，乃是堆垛土墼子，虽乡里人犹过而不顾者也。
</p>

<p>
有秀才参赵州云：「伏承佛法一切舍施，今某甲就和尚手中欲乞这拄杖，得否？」州云：「君子不夺人所好。」秀云，某甲不是君子。」州云：「老僧也不是佛。」
</p>

<p>
眉黛青颦，莲脸生春，有倾国倾城之容，西子太真之色
</p>

<p>
又斫山每语圣叹云：「王義之若闲居家中，必就庭花逐枝逐朵细数其须，门生执巾侍立其侧，常至终日都无一语。」圣叹问此故事出于何书。斫山云：「吾知之。」盖斫山之奇特如此，惜乎天下之人不遇斫山，一倾倒其风流也。
</p>

<p>
一杯闷酒尊前过，你低首无言只自摧挫。
</p>

<p>
你而今烦恼犹闲可，你久后思量怎奈何？
</p>

<p>
女人自然多命薄，秀才又从来懦
</p>

<p>
你道他笑呵呵，这是肚肠阁落泪珠多。
</p>

<p>
昔赵松雪学士信手戏作小词，赠其夫人管曰：「我侬两个，忒煞情多。譬如将一块泥，捏一个你，塑一个我。忽然间欢喜呵，将他来都打破。重新下水，再团再练，再捏一个你，再塑一个我。那其间，那其间，我身子里有你也，你身子里也有了我。」知音者芳心自同，感怀者断肠悲痛。此「知音者」、 「感怀者」乃遍指普天下相思种子也。
</p>

<p>
斫山云：天下事之最易最易者，莫如偷期。圣吹问：何故？斫山云：一事止用二人做，而一人却是我，我之肯已是千肯万肯，则是先抵过一半功程也。
</p>

<p>
早知恁无明无夜因他害，想当初不如不遇倾城色。人有过，必自责，勿惮改，一片搔爬不着，直搔爬向这里去。
</p>

<p>
入梦是状元坊，出梦是草桥店。世间生盲之人，乃谓进草桥店后方是梦事，一何可叹！
</p>

<p>
别恨离愁，满肺腑难陶写。除纸笔代喉舌，千种思相对谁说。
</p>
</div>
<div id="postamble" class="status">
<div class="links"><a href="#content">T</a><a href="index.html">H</a><a id="share-img">I</a><a href="20210629191000-000_index.html">0</a></div><script src="static/dom2img.min.js" type="text/javascript"></script><script src="static/x.js" type="text/javascript"></script>
</div>
</body>
</html>
