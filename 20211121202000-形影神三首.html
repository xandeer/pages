<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2022-02-14 Mon 15:10 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>形影神三首</title>
<meta name="generator" content="Org Mode" />
<link rel="stylesheet" href="static/x.css" type="text/css"/><meta charset="utf-8"><meta name="viewport" content="width=device-width, initial-scale=1.0">
</head>
<body>
<div id="content" class="content">
<h1 class="title">形影神三首</h1>
<div id="table-of-contents" role="doc-toc">
<h2>Table of Contents</h2>
<div id="text-table-of-contents" role="doc-toc">
<ul>
<li><a href="#org727e2de">1. 序</a></li>
<li><a href="#org3d253f9">2. 形赠影</a></li>
<li><a href="#org1b6c140">3. 影答形</a></li>
<li><a href="#org644f425">4. 神释</a></li>
</ul>
</div>
</div>
<dl class="org-dl">
<dt>author</dt><dd><a href="20200920100840-陶渊明.html#ID-E2BCA617-4FFF-49CA-9A0C-B3F0F0DC8151">陶渊明</a></dd>
</dl>


<div id="outline-container-org727e2de" class="outline-2">
<h2 id="org727e2de"><span class="section-number-2">1.</span> 序</h2>
<div class="outline-text-2" id="text-1">
<p>
贵贱贤愚，莫不营营以惜生，斯甚惑焉；故极陈形影之苦，言神辨自然以释之。好事君子，共取其心焉。
</p>
</div>
</div>

<div id="outline-container-org3d253f9" class="outline-2">
<h2 id="org3d253f9"><span class="section-number-2">2.</span> 形赠影</h2>
<div class="outline-text-2" id="text-2">
<p class="verse">
天地长不没，山川无改时。<br />
草木得常理，霜露荣悴之。<br />
谓人最灵智，独复不如兹。<br />
适见在世中，奄去靡归期。<br />
奚觉无一人，亲识岂相思。<br />
但余平生物，举目情凄洏。<br />
我无腾化术，必尔不复疑。<br />
愿君取吾言，得酒莫苟辞。<br />
</p>
</div>
</div>
<div id="outline-container-org1b6c140" class="outline-2">
<h2 id="org1b6c140"><span class="section-number-2">3.</span> 影答形</h2>
<div class="outline-text-2" id="text-3">
<p class="verse">
存生不可言，卫生每苦拙。<br />
诚愿游昆华，邈然兹道绝。<br />
与子相遇来，未尝异悲悦。<br />
憩荫若暂乖，止日终不别。<br />
此同既难常，黯尔俱时灭。<br />
身没名亦尽，念之五情热。<br />
立善有遗爱，胡为不自竭？<br />
酒云能消忧，方此讵不劣！<br />
</p>
</div>
</div>
<div id="outline-container-org644f425" class="outline-2">
<h2 id="org644f425"><span class="section-number-2">4.</span> 神释</h2>
<div class="outline-text-2" id="text-4">
<p class="verse">
大钧无私力，万理自森著。<br />
人为三才中，岂不以我故。<br />
与君虽异物，生而相依附。<br />
结托既喜同，安得不相语。<br />
三皇大圣人，今复在何处？<br />
彭祖爱永年，欲留不得住。<br />
老少同一死，贤愚无复数。<br />
日醉或能忘，将非促龄具？<br />
立善常所欣，谁当为汝誉？<br />
甚念伤吾生，正宜委运去。<br />
纵浪大化中，不喜亦不惧。<br />
应尽便须尽，无复独多虑。<br />
</p>
</div>
</div>
</div>
<div id="postamble" class="status">
<div class="links"><a href="#content">T</a><a href="index.html">H</a><a id="share-img">I</a><a href="20210629191000-000_index.html">0</a></div><script src="static/dom2img.min.js" type="text/javascript"></script><script src="static/x.js" type="text/javascript"></script>
</div>
</body>
</html>
