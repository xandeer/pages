<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2021-06-27 Sun 20:17 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>葬花吟</title>
<meta name="generator" content="Org Mode" />
<link rel="stylesheet" href="style.css" type="text/css"/><meta charset="utf-8"><meta name="viewport" content="width=device-width, initial-scale=1.0">
</head>
<body>
<div id="content" class="content">
<h1 class="title">葬花吟</h1>
<dl class="org-dl">
<dt>author</dt><dd><a href="20201124165910-曹雪芹.html">曹雪芹</a></dd>
<dt>link</dt><dd><a href="20200627113349-红楼梦.html">红楼梦</a></dd>
</dl>

<p class="verse">
花谢花飞花满天，红消香断有谁怜？<br />
游丝软系飘春榭，落絮轻沾扑绣帘。<br />
闺中女儿惜春暮，愁绪满怀无释处。<br />
手把花锄出绣帘，忍踏落花来复去。<br />
柳丝榆荚自芳菲，不管桃飘与李飞；<br />
桃李明年能再发，明年闺中知有谁？<br />
三月香巢已垒成，梁间燕子太无情！<br />
明年花发虽可啄，却不道人去梁空巢也倾。<br />
一年三百六十日，风刀霜剑严相逼；<br />
明媚鲜妍能几时，一朝漂泊难寻觅。<br />
花开易见落难寻，阶前愁杀葬花人，<br />
独倚花锄泪暗洒，洒上空枝见血痕。<br />
杜鹃无语正黄昏，荷锄归去掩重门；<br />
青灯照壁人初睡，冷雨敲窗被未温。<br />
怪奴底事倍伤神？半为怜春半恼春。<br />
怜春忽至恼忽去，至又无言去不闻。<br />
昨宵庭外悲歌发，知是花魂与鸟魂？<br />
花魂鸟魂总难留，鸟自无言花自羞；<br />
愿侬此日生双翼，随花飞到天尽头。<br />
天尽头，何处有香丘？<br />
未若锦囊收艳骨，一抔净土掩风流。<br />
质本洁来还洁去，强于污淖陷渠沟。<br />
尔今死去侬收葬，未卜侬身何日丧？<br />
侬今葬花人笑痴，他年葬侬知是谁？<br />
试看春残花渐落，便是红颜老死时；<br />
<b>一朝春尽红颜老，花落人亡两不知！</b><br />
</p>
</div>
<div id="postamble" class="status">
<p class="date">Created: 2021-06-27 Sun 20:17</p>
<p class="validation"><a href="https://validator.w3.org/check?uri=referer">Validate</a></p>
</div>
</body>
</html>
