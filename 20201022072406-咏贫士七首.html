<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2022-02-15 Tue 23:13 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>咏贫士七首</title>
<meta name="generator" content="Org Mode" />
<link rel="stylesheet" href="static/x.css" type="text/css"/><meta charset="utf-8"><meta name="viewport" content="width=device-width, initial-scale=1.0">
</head>
<body>
<div id="content" class="content">
<h1 class="title">咏贫士七首</h1>
<div id="table-of-contents" role="doc-toc">
<h2>Table of Contents</h2>
<div id="text-table-of-contents" role="doc-toc">
<ul>
<li><a href="#org4f81196">1. 一</a></li>
<li><a href="#orgf8c76e4">2. 二</a></li>
<li><a href="#org3cf89d6">3. 三</a></li>
<li><a href="#org4e22ff4">4. 四</a></li>
<li><a href="#org29cea73">5. 五</a></li>
<li><a href="#org46d2b14">6. 六</a></li>
<li><a href="#org268a576">7. 七</a></li>
</ul>
</div>
</div>
<dl class="org-dl">
<dt>author</dt><dd><a href="20200920100840-陶渊明.html#ID-E2BCA617-4FFF-49CA-9A0C-B3F0F0DC8151">陶渊明</a></dd>
</dl>


<div id="outline-container-org4f81196" class="outline-2">
<h2 id="org4f81196"><span class="section-number-2">1.</span> 一</h2>
<div class="outline-text-2" id="text-1">
<p class="verse">
<b>万族各有托，孤云独无依。</b><br />
暧暧空中灭，何时见馀晖。<br />
朝霞开宿雾，众鸟相与飞。<br />
迟迟出林翮，未夕复来归。<br />
<b>量力守故辙，岂不寒与饥？</b><br />
知音苟不存，已矣何所悲。<br />
</p>
</div>
</div>
<div id="outline-container-orgf8c76e4" class="outline-2">
<h2 id="orgf8c76e4"><span class="section-number-2">2.</span> 二</h2>
<div class="outline-text-2" id="text-2">
<p class="verse">
凄厉岁云暮，拥褐曝前轩。<br />
南圃无遗秀，枯条盈北园。<br />
倾壶绝馀沥，窥灶不见烟。<br />
诗书塞座外，日昃不遑研。<br />
闲居非陈厄，窃有愠见言。<br />
<b>何以慰吾怀，赖古多此贤。</b><br />
</p>
</div>
</div>
<div id="outline-container-org3cf89d6" class="outline-2">
<h2 id="org3cf89d6"><span class="section-number-2">3.</span> 三</h2>
<div class="outline-text-2" id="text-3">
<p class="verse">
荣叟老带索，欣然方弹琴。<br />
原生纳决履，清歌畅商音。<br />
重华去我久，贫士世相寻。<br />
弊襟不掩肘，藜羹常乏斟。<br />
岂忘袭轻裘，苟得非所钦。<br />
赐也徒能辨，乃不见吾心。<br />
</p>
</div>
</div>
<div id="outline-container-org4e22ff4" class="outline-2">
<h2 id="org4e22ff4"><span class="section-number-2">4.</span> 四</h2>
<div class="outline-text-2" id="text-4">
<p class="verse">
安贫守贱者，自古有黔娄。<br />
好爵吾不荣，厚馈吾不酬。<br />
一旦寿命尽，弊服仍不周。<br />
岂不知其极，非道故无忧。<br />
从来将千载，未复见斯俦。<br />
朝与仁义生，夕死复何求。<br />
</p>
</div>
</div>
<div id="outline-container-org29cea73" class="outline-2">
<h2 id="org29cea73"><span class="section-number-2">5.</span> 五</h2>
<div class="outline-text-2" id="text-5">
<p class="verse">
袁安困积雪，邈然不可干。<br />
阮公见钱入，即日弃其官。<br />
刍槁有常温，采莒足朝飡。<br />
岂不实辛苦，所惧非饥寒。<br />
<b>贫富常交战，道胜无戚颜。</b><br />
至德冠邦闾，清节映西关。<br />
</p>
</div>
</div>
<div id="outline-container-org46d2b14" class="outline-2">
<h2 id="org46d2b14"><span class="section-number-2">6.</span> 六</h2>
<div class="outline-text-2" id="text-6">
<p class="verse">
仲蔚爱穷居，绕宅生蒿蓬。<br />
翳然绝交游，赋诗颇能工；<br />
举世无知者，止有一刘龚。<br />
此士胡独然？实由罕所同；<br />
介焉安其业，所乐非穷通。<br />
人事固以拙，聊得长相从。<br />
</p>
</div>
</div>
<div id="outline-container-org268a576" class="outline-2">
<h2 id="org268a576"><span class="section-number-2">7.</span> 七</h2>
<div class="outline-text-2" id="text-7">
<p class="verse">
昔在黄子廉，弹冠佐名州。<br />
一朝辞吏归，清贫略难俦。<br />
年饥感仁妻，泣涕向我流。<br />
丈夫虽有志，固为儿女忧。<br />
惠孙一晤叹，腆赠竟莫酬。<br />
谁云固穷难，邈哉此前修。<br />
</p>
</div>
</div>
</div>
<div id="postamble" class="status">
<div class="links"><a href="#content">T</a><a href="index.html">H</a><a id="share-img">I</a><a href="20210629191000-000_index.html">0</a></div><script src="static/dom2img.min.js" type="text/javascript"></script><script src="static/x.js" type="text/javascript"></script>
</div>
</body>
</html>
