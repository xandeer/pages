<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2021-07-11 Sun 15:41 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>王诗摘句</title>
<meta name="generator" content="Org Mode" />
<link rel="stylesheet" href="style.css" type="text/css"/><meta charset="utf-8"><meta name="viewport" content="width=device-width, initial-scale=1.0">
</head>
<body>
<div id="content" class="content">
<h1 class="title">王诗摘句</h1>
<dl class="org-dl">
<dt>author</dt><dd><a href="20200727215546-王维.html">王维</a></dd>
</dl>


<p>
兴来每独往，胜事空自知。
<b>行到水穷处，坐看云起时。</b>
偶然值林叟，谈笑无还期。
</p>

<p>
春去花还在，人来鸟不惊。
</p>

<p>
倚杖柴门外，临风听暮蝉。
渡头馀落日，墟里上孤烟。
</p>

<p>
山河天眼里，世界法身中。
</p>

<p>
山中习静观朝槿，松下清斋折露葵。
野老与人争席罢，海鸥何事更相疑。
</p>

<p>
酌酒与君君自宽，人情翻覆似波澜。
白首相知犹按剑，朱门先达笑弹冠。
草色全经细雨湿，花枝欲动春风寒。
世事浮云何足问，不如高卧且加餐。
</p>

<p>
屋上春鸠鸣，村边杏花白。
归燕识故巢，旧人看新历。
</p>

<p>
自谓经过旧不迷，安知峰壑今来变。
当时只记入山深，青溪几度到云林。
</p>

<p>
晚年惟好静，万事不关心。
自顾无长策，空知返旧林。
松风吹解带，山月照弹琴。
君问穷通理，渔歌入浦深。
</p>

<p>
古木无人径，深山何处钟？
泉声咽危石，日色冷青松。
</p>

<p>
万壑树参天，千山响杜鹃。
山中一夜雨，树杪百重泉。
</p>

<p>
流水如有意，暮禽相与还。
荒城临古渡，落日满秋山。
</p>

<p>
江流天地外，山色有无中。
</p>

<p>
雨中山果落，灯下草虫鸣。
</p>

<p>
征蓬出汉塞，归雁入胡天。
大漠孤烟直，长河落日圆。
</p>

<p>
空山不见人，但闻人语响。
返景入深林，复照青苔上。
</p>

<p>
跳波自相溅，白鹭惊复下。
</p>

<p>
独坐幽篁里，弹琴复长啸。
深林人不知，明月来相照。
</p>

<p>
涧户寂无人，纷纷开且落。
</p>

<p>
人闲桂花落，夜静春山空。
月出惊山鸟，时鸣春涧中。
</p>

<p>
寂寥天地暮，心与广川闲。
</p>

<p>
草堂蛩响临秋急，山里蝉声薄暮悲。
寂寞柴门人不到，空林独与白云期。
</p>
</div>
<div id="postamble" class="status">
<p class="date">Created: 2021-07-11 Sun 15:41</p>
<p class="validation"><a href="https://validator.w3.org/check?uri=referer">Validate</a></p>
</div>
</body>
</html>
