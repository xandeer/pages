<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2022-12-12 Mon 21:27 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>秋兴八首</title>
<meta name="generator" content="Org Mode" />
<link rel="stylesheet" href="static/x.css" type="text/css"/><meta charset="utf-8"><meta name="viewport" content="width=device-width, initial-scale=1.0">
</head>
<body>
<div id="content" class="content">
<h1 class="title">秋兴八首</h1>
<dl class="org-dl">
<dt>link</dt><dd><a href="20200831095431-金圣叹选批杜诗.html#ID-9D416328-A9BD-4800-B989-CC7F5E18563C">金圣叹选批杜诗</a></dd>
</dl>


<p>
玉露凋伤枫树林，巫山巫峡气萧森。江间波浪兼天涌，塞上风云接地阴。丛菊两开他日泪，孤舟一系故园心。寒衣处处催刀尺，白帝城高急暮砧。
</p>

<p>
夔府孤城落日斜，每依南斗望京华。听猿实下三声泪，奉使虚随八月槎。画省香炉违伏枕，山城粉堞隐悲笳。请看石上藤萝月，已映洲前芦荻花。
</p>

<p>
千家山郭静朝晖，日日江楼坐翠微。信宿渔人还泛泛，清秋燕子故飞飞。匡衡抗疏功名薄，刘向传经心事违。同学少年多不贱，五陵裘马自轻肥。
</p>

<p>
闻道长安似弈棋，百年世事不胜悲。王侯第宅皆新主，文武衣冠异昔时。直北关山金鼓振，征西车马羽书迟。鱼龙寂寞秋江冷，故国平居有所思。
</p>

<p>
蓬莱宫阙对南山，承露金茎霄汉间。西望瑶池降王母，东来紫气满函关。云移雉尾开宫扇，日绕龙鳞识圣颜。一卧沧江惊岁晚，几回青琐点朝班。
</p>

<p>
瞿唐峡口曲江头，万里风烟接素秋。花萼夹城通御气，芙蓉小苑入边愁。珠帘绣柱围黄鹄，锦缆牙樯起白鸥。回首可怜歌舞地，秦中自古帝王州。
</p>

<p>
昆明池水汉时功，武帝旌旗在眼中。织女机丝虚夜月，石鲸鳞甲动秋风。波漂菰米沉云黑，露冷莲房坠粉红。关塞极天惟鸟道，江湖满地一渔翁。
</p>

<p>
昆吾御宿自逶迤，紫阁峰阴入渼陂。红豆啄余鹦鹉粒，碧梧栖老凤凰枝。佳人拾翠春相问，仙侣同舟晚更移。彩笔昔曾干气象，白头吟望苦低垂。
</p>
</div>
<div id="postamble" class="status">
<div class="links"><a href="#content">T</a><a href="index.html">H</a><a id="share-img">I</a><a href="20210629191000-000_index.html">0</a></div><script src="static/dom2img.min.js" type="text/javascript"></script><script src="static/x.js" type="text/javascript"></script>
</div>
</body>
</html>