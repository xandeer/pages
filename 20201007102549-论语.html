<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2022-04-06 Wed 13:46 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>论语</title>
<meta name="generator" content="Org Mode" />
<link rel="stylesheet" href="static/x.css" type="text/css"/><meta charset="utf-8"><meta name="viewport" content="width=device-width, initial-scale=1.0">
</head>
<body>
<div id="content" class="content">
<h1 class="title">论语</h1>
<ol class="org-ol">
<li>子绝四：毋意、毋必、毋固、毋我。</li>
<li>子曰：「学如不及，犹恐失之。」</li>
<li>子曰：「好勇疾贫，乱也。人而不仁，疾之已甚，乱也。」</li>
<li>曾子曰：「士不可以不弘毅，任重而道远。仁以为己任，不亦重乎？死而后已，不亦远乎？」</li>
<li>曾子曰：「以能问于不能，以多问于寡；有若无，实若虚；犯而不校。昔者吾友尝从事于斯矣。」</li>
<li>动容貌，斯远暴慢矣；正颜色，斯近信矣；出辞气，斯远鄙倍矣。</li>
<li>子曰：「君子坦荡荡，小人长戚戚。」</li>
<li>子曰：「若圣与仁，则吾岂敢！抑为之不厌，诲人不倦，则可谓云尔已矣。」公西华曰：「正唯弟子不能学也。」</li>
<li>子曰：「仁远乎哉？我欲仁，斯仁至矣！」</li>
<li>互乡难与言。童子见，门人惑。子曰：「与其进也，不与其退也，唯何甚？人洁己以进，与其洁也，不保其往也。」</li>
<li>子曰：「盖有不知而作之者，我无是也。多闻，择其善者而从之，多见，而识之。知之次也。」</li>
<li>子钓而不纲，弋不射宿。</li>
<li>子曰：「圣人，吾不得而见之矣，得见君子者，斯可矣。」子曰：「善人，吾不得而见之矣，得见有恒者，斯可矣。亡而为有，虚而为盈，约而为泰，难乎有恒矣。」</li>
<li>子曰：「二三子以我为隐乎？吾无隐乎尔。吾无行而不与二三子者，是丘也。」</li>
<li>子不语：怪、力、乱、神。</li>
<li>子曰：「我非生而知之者，好古，敏以求之者也。」</li>
<li>子曰：「饭疏食，饮水，曲肱而枕之，乐亦在其中矣。不义而富且贵，于我如浮云。」</li>
<li>冉有曰：「夫子为卫君乎？」子贡曰：「诺，吾将问之。」入，曰：「伯夷、叔齐何人也？」曰：「古之贤人也。」曰：「怨乎？」曰：「求仁而得仁，又何怨？」出，曰：「夫子不为也。」</li>
<li>子在齐，闻《韶》，三月不知肉味，曰：「不图为乐之至于斯也。」</li>
<li>子谓颜渊曰：「用之则行，舍之则藏，惟我与尓有是夫！」子路曰：「子行三军，则谁与？」子曰：「暴虎冯河，死而无悔者，吾不与也。必也临事而惧，好谋而成者也。」</li>
<li>子曰：「不愤不启，不悱不发，举一隅不以三隅反，则不复也。」</li>
<li>子之燕居，申申如也，夭夭如也。</li>
<li>子曰：「默而识之，学而不厌，诲人不倦，何有于我哉？」</li>
<li>子曰：「述而不作，信而好古，窃比我与老彭。」</li>
<li>宰我问曰：「仁者，虽告之曰：『井有仁焉。』其从之也？」子曰：「何为其然也？君子可逝也，不可陷也；可欺也，不可罔也。」</li>
<li>子曰：「觚不觚，觚哉！觚哉！」</li>
<li>樊迟问知，子曰：「务民之义，敬鬼神而远之，可谓知矣。」问仁，曰：「仁者先难而后获，可谓仁矣。」</li>
<li>子曰：「知之者，不如好之者；好之者，不如乐之者。」</li>
<li>子曰：「人之生也直，罔之生也幸而免。」</li>
<li>子曰：「质胜文则野，文胜质则史。文质彬彬，然后君子。」</li>
<li>子曰：「谁能出不由户，何莫由斯道也？」</li>
<li>子曰：「孟之反不伐。奔而殿，将入门，策其马，曰：『非敢后也，马不进也。』」</li>
<li>子谓子夏曰：「女为君子儒，无为小人儒。」</li>
<li>冉求曰：「非不说子之道，力不足也。」子曰：「力不足者，中道而废，今女画。」</li>
<li>子曰：「贤哉，回也！一箪食，一瓢饮，在陋巷，人不堪其忧，回也不改其乐。贤哉，回也！」</li>
<li>子曰：「回也，其心三月不违仁，其余则日月至焉而已矣。」</li>
<li>不迁怒，不贰过。</li>
<li>居敬而行简。</li>
<li>子曰：「十室之邑，必有忠信如丘者焉，不如丘之好学也。」</li>
<li>子曰：「已矣乎！吾未见能见其过而内自讼者也。」</li>
<li>原思为之宰，与之粟九百，辞。子曰：「毋！以与尔邻里乡党乎！」</li>
<li>子曰：「孰谓微生高直？或乞醯焉，乞诸其邻而与之。」</li>
<li>子曰：「伯夷、叔齐不念旧恶，怨是用希。」</li>
<li>子曰：「宁武子，邦有道，则知；邦无道，则愚。其知可及也，其愚不可及也。」</li>
<li>晏平仲善与人交，久而敬之。</li>
</ol>
</div>
<div id="postamble" class="status">
<div class="links"><a href="#content">T</a><a href="index.html">H</a><a id="share-img">I</a><a href="20210629191000-000_index.html">0</a></div><script src="static/dom2img.min.js" type="text/javascript"></script><script src="static/x.js" type="text/javascript"></script>
</div>
</body>
</html>
