<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2022-07-27 Wed 16:35 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>浮生六记</title>
<meta name="generator" content="Org Mode" />
<link rel="stylesheet" href="static/x.css" type="text/css"/><meta charset="utf-8"><meta name="viewport" content="width=device-width, initial-scale=1.0">
</head>
<body>
<div id="content" class="content">
<h1 class="title">浮生六记</h1>
<dl class="org-dl">
<dt>author</dt><dd>沈复</dd>
<dt>start</dt><dd><span class="timestamp-wrapper"><span class="timestamp">&lt;2021-12-20 Mon 12:32&gt;</span></span></dd>
<dt>read</dt><dd><span class="timestamp-wrapper"><span class="timestamp">&lt;2022-01-23 Sun 23:36&gt;</span></span></dd>
</dl>


<p>
<a href="20200928181311-苏轼.html#ID-C83F2669-B53C-41F9-94B1-79B7F7A2E4D0">东坡</a>云: 「事如春梦了无痕」, 苟不记之笔墨, 未免有辜彼苍之厚.
</p>

<p>
芸叱曰: 「既无瓶养, 又不簪戴, 多折何为?」
</p>

<p>
芸喜曰: 「他年当与君卜筑于此, 买绕屋菜园十亩, 课仆妪, 植瓜蔬, 以供薪水. 君画我绣, 以为诗酒之需. 布衣菜饭, 可乐终身, 不必作远游计也.」余深然之.
</p>

<p>
萧爽楼有四忌: 谈官宦升迁、公廨时事、八股时文、看牌掷色, 有犯必罚酒五斤. 有四取: 慷慨豪爽、风流蕴藉、落拓不羁、澄静缄默.
</p>

<p>
余凡事喜独出己见, 不屑随人是非, 即论诗品画, 莫不存人珍我弃、人弃我取之意. 故名胜所在, 贵乎心得, 有名胜而不觉其佳者, 有非名胜而自以为妙者. 聊以平生所历者记之.
</p>

<p>
觉西湖如镜, 杭城如丸, 钱塘江如带, 极目可数百里. 此生平第一大观也.
</p>

<p>
仰视长空, 琼花飞舞, 遥指银山玉树, 恍如身在瑶台. 江中往来小艇, 纵横掀播, 如浪卷残叶, 名利之心至此一冷.
</p>

<p>
洁一室, 开南牖, 八窗通明, 勿多陈列玩器, 引乱心目. 设广榻长几各一, 笔砚楚楚,
旁设小几一, 挂字画一幅, 频换. 几上置得意书一二部, 古帖一本, 古琴一张. 心目间常要一尘不染. 晨入园林, 种植蔬果, 芟草, 灌花, 莳药. 归来入室, 闭目定神. 时读快书, 怡悦神气. 时吟好诗, 畅发幽情. 临古帖, 抚古琴, 倦即止. 知己聚谈, 勿及时事, 勿及权势, 勿臧否人物, 勿争辩是非. 或约闲行, 不衫不履, 勿以劳苦徇礼节. 小饮勿醉, 陶然而已. 诚然如是, 亦堪乐志.
</p>

<p>
静室焚香, 闲中雅趣. 芸尝以沉速等香, 于饭镬蒸透, 在炉上设一铜丝架, 离火半寸许,
徐徐烘之, 其香幽韵而无烟.
</p>

<p>
夏月荷花初开时, 晚含而晓放. 芸用小纱囊撮茶叶少许, 置花心, 明早取出, 烹天泉水泡之, 香韵尤绝.
</p>
</div>
<div id="postamble" class="status">
<div class="links"><a href="#content">T</a><a href="index.html">H</a><a id="share-img">I</a><a href="20210629191000-000_index.html">0</a></div><script src="static/dom2img.min.js" type="text/javascript"></script><script src="static/x.js" type="text/javascript"></script>
</div>
</body>
</html>
