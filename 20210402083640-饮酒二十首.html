<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2022-06-20 Mon 07:28 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>饮酒二十首</title>
<meta name="generator" content="Org Mode" />
<link rel="stylesheet" href="static/x.css" type="text/css"/><meta charset="utf-8"><meta name="viewport" content="width=device-width, initial-scale=1.0">
</head>
<body>
<div id="content" class="content">
<h1 class="title">饮酒二十首</h1>
<div id="table-of-contents" role="doc-toc">
<h2>Table of Contents</h2>
<div id="text-table-of-contents" role="doc-toc">
<ul>
<li><a href="#orgdd3bfe9">1. 序</a></li>
<li><a href="#org8290aba">2. 其一</a></li>
<li><a href="#orgc25b441">3. 其二</a></li>
<li><a href="#org6112f19">4. 其三</a></li>
<li><a href="#org69f7044">5. 其四</a></li>
<li><a href="#org91a23c4">6. 其五</a></li>
<li><a href="#org760ceba">7. 其六</a></li>
<li><a href="#org464a742">8. 其七</a></li>
<li><a href="#orgfa30e12">9. 其八</a></li>
<li><a href="#orgee516f7">10. 其九</a></li>
<li><a href="#orgd9426a2">11. 其十</a></li>
<li><a href="#org6a324f6">12. 其十一</a></li>
<li><a href="#org2453f57">13. 其十二</a></li>
<li><a href="#org8b85969">14. 其十三</a></li>
<li><a href="#org4196af2">15. 其十四</a></li>
<li><a href="#org0550109">16. 其十五</a></li>
<li><a href="#orgbdb9709">17. 其十六</a></li>
<li><a href="#org7fdd483">18. 其十七</a></li>
<li><a href="#orgd6f4343">19. 其十八</a></li>
<li><a href="#org08110ae">20. 其十九</a></li>
<li><a href="#org1e9e2e6">21. 其二十</a></li>
</ul>
</div>
</div>
<dl class="org-dl">
<dt>author</dt><dd><a href="20200920100840-陶渊明.html#ID-E2BCA617-4FFF-49CA-9A0C-B3F0F0DC8151">陶渊明</a></dd>
</dl>


<div id="outline-container-orgdd3bfe9" class="outline-2">
<h2 id="orgdd3bfe9"><span class="section-number-2">1.</span> 序</h2>
<div class="outline-text-2" id="text-1">
<p>
余闲居寡欢，兼秋夜已长。偶有名酒，无夕不饮。顾影独尽，忽焉复醉。既醉之后，辄题数句自娱。纸墨遂多，辞无诠次。聊命故人书之，以为欢笑尔。
</p>
</div>
</div>

<div id="outline-container-org8290aba" class="outline-2">
<h2 id="org8290aba"><span class="section-number-2">2.</span> 其一</h2>
<div class="outline-text-2" id="text-2">
<p class="verse">
衰荣无定在，彼此更共之。<br />
邵生瓜田中，宁似东陵时！<br />
寒暑有代谢，人道每如兹。<br />
达人解其会，逝将不复疑；<br />
忽与一觞酒，日夕欢相持。<br />
</p>
</div>
</div>

<div id="outline-container-orgc25b441" class="outline-2">
<h2 id="orgc25b441"><span class="section-number-2">3.</span> 其二</h2>
<div class="outline-text-2" id="text-3">
<p class="verse">
积善云有报，夷叔在西山。<br />
善恶苟不应，何事空立言！<br />
九十行带索，饥寒况当年。<br />
不赖固穷节，百世当谁传。<br />
</p>
</div>
</div>

<div id="outline-container-org6112f19" class="outline-2">
<h2 id="org6112f19"><span class="section-number-2">4.</span> 其三</h2>
<div class="outline-text-2" id="text-4">
<p class="verse">
道丧向千载，人人惜其情。<br />
有酒不肯饮，但顾世间名。<br />
所以贵我身，岂不在一生？<br />
一生复能几，倏如流电惊。<br />
鼎鼎百年内，持此欲何成！<br />
</p>
</div>
</div>

<div id="outline-container-org69f7044" class="outline-2">
<h2 id="org69f7044"><span class="section-number-2">5.</span> 其四</h2>
<div class="outline-text-2" id="text-5">
<p class="verse">
栖栖失群鸟，日暮犹独飞。<br />
徘徊无定止，夜夜声转悲。<br />
厉响思清远，去来何依依。<br />
因值孤生松，敛翮遥来归。<br />
劲风无荣木，此荫独不衰。<br />
托身已得所，千载不相违。<br />
</p>
</div>
</div>

<div id="outline-container-org91a23c4" class="outline-2">
<h2 id="org91a23c4"><span class="section-number-2">6.</span> 其五</h2>
<div class="outline-text-2" id="text-6">
<p class="verse">
结庐在人境，而无车马喧。<br />
问君何能尔？心远地自偏。<br />
采菊东篱下，悠然见南山。<br />
山气日夕佳，飞鸟相与还。<br />
此中有真意，欲辨已忘言。<br />
</p>
</div>
</div>

<div id="outline-container-org760ceba" class="outline-2">
<h2 id="org760ceba"><span class="section-number-2">7.</span> 其六</h2>
<div class="outline-text-2" id="text-7">
<p class="verse">
行止千万端，谁知非与是。<br />
是非苟相形，雷同共誉毁。<br />
三季多此事，达士似不尔。<br />
咄咄俗中愚，且当从黄绮。<br />
</p>
</div>
</div>

<div id="outline-container-org464a742" class="outline-2">
<h2 id="org464a742"><span class="section-number-2">8.</span> 其七</h2>
<div class="outline-text-2" id="text-8">
<p class="verse">
秋菊有佳色，裛露掇其英。<br />
泛此忘忧物，远我遗世情。<br />
一觞虽独进，杯尽壶自倾。<br />
日入群动息，归鸟趋林鸣。<br />
啸傲东轩下，聊复得此生。<br />
</p>
</div>
</div>

<div id="outline-container-orgfa30e12" class="outline-2">
<h2 id="orgfa30e12"><span class="section-number-2">9.</span> 其八</h2>
<div class="outline-text-2" id="text-9">
<p class="verse">
青松在东园，众草没其姿。<br />
凝霜殄异类，卓然见高枝。<br />
连林人不觉，独树众乃奇。<br />
提壶抚寒柯，远望时复为。<br />
吾生梦幻间，何事绁尘羁。<br />
</p>
</div>
</div>

<div id="outline-container-orgee516f7" class="outline-2">
<h2 id="orgee516f7"><span class="section-number-2">10.</span> 其九</h2>
<div class="outline-text-2" id="text-10">
<p class="verse">
清晨闻叩门，倒裳往自开。<br />
问子为谁欤？田父有好怀。<br />
壶浆远见候，疑我与时乖。<br />
褴缕茅檐下，未足为高栖。<br />
一世皆尚同，愿君汩其泥。<br />
深感父老言，禀气寡所谐。<br />
纡辔诚可学，违己讵非迷。<br />
且共欢此饮，吾驾不可回。<br />
</p>
</div>
</div>

<div id="outline-container-orgd9426a2" class="outline-2">
<h2 id="orgd9426a2"><span class="section-number-2">11.</span> 其十</h2>
<div class="outline-text-2" id="text-11">
<p class="verse">
在昔曾远游，直至东海隅。<br />
道路迥且长，风波阻中涂。<br />
此行谁使然？似为饥所驱。<br />
倾身营一饱，少许便有馀。<br />
恐此非名计，息驾归闲居。<br />
</p>
</div>
</div>

<div id="outline-container-org6a324f6" class="outline-2">
<h2 id="org6a324f6"><span class="section-number-2">12.</span> 其十一</h2>
<div class="outline-text-2" id="text-12">
<p class="verse">
颜生称为仁，荣公言有道。<br />
屡空不获年，长饥至于老。<br />
虽留身后名，一生亦枯槁。<br />
死去何所知，称心固为好。<br />
客养千金躯，临化消其宝。<br />
裸葬何必恶，人当解意表。<br />
</p>
</div>
</div>

<div id="outline-container-org2453f57" class="outline-2">
<h2 id="org2453f57"><span class="section-number-2">13.</span> 其十二</h2>
<div class="outline-text-2" id="text-13">
<p class="verse">
长公曾一仕，壮节忽失时；<br />
杜门不复出，终身与世辞。<br />
仲理归大泽，高风始在兹。<br />
一往便当已，何为复狐疑！<br />
去去当奚道，世俗久相欺。<br />
摆落悠悠谈，请从余所之。<br />
</p>
</div>
</div>

<div id="outline-container-org8b85969" class="outline-2">
<h2 id="org8b85969"><span class="section-number-2">14.</span> 其十三</h2>
<div class="outline-text-2" id="text-14">
<p class="verse">
有客常同止，取舍邈异境。<br />
一士常独醉，一夫终年醒。<br />
醒醉还相笑，发言各不领。<br />
规规一何愚，兀傲差若颖。<br />
寄言酣中客，日没烛当秉。<br />
</p>
</div>
</div>

<div id="outline-container-org4196af2" class="outline-2">
<h2 id="org4196af2"><span class="section-number-2">15.</span> 其十四</h2>
<div class="outline-text-2" id="text-15">
<p class="verse">
故人赏我趣，挈壶相与至。<br />
班荆坐松下，数斟已复醉。<br />
父老杂乱言，觞酌失行次。#+end<sub>verse</sub><br />
<br />
<b>不觉知有我，安知物为贵？</b><br />
#+begin<sub>verse</sub><br />
悠悠迷所留，酒中有深味。<br />
</p>
</div>
</div>

<div id="outline-container-org0550109" class="outline-2">
<h2 id="org0550109"><span class="section-number-2">16.</span> 其十五</h2>
<div class="outline-text-2" id="text-16">
<p class="verse">
贫居乏人工，灌木荒余宅。<br />
班班有翔鸟，寂寂无行迹。<br />
宇宙一何悠，人生少至百。<br />
岁月相催逼，鬓边早已白。<br />
若不委穷达，素抱深可惜。<br />
# <a href="20201030194629-鹿柴.html#ID-37BD67C5-9119-4306-BFC0-29F9B099A1C8">鹿柴</a>：空山不见人，但闻人语响。<br />
</p>
</div>
</div>

<div id="outline-container-orgbdb9709" class="outline-2">
<h2 id="orgbdb9709"><span class="section-number-2">17.</span> 其十六</h2>
<div class="outline-text-2" id="text-17">
<p class="verse">
少年罕人事，游好在六经。<br />
行行向不惑，淹留遂无成。<br />
竟抱固穷节，饥寒饱所更。<br />
敝庐交悲风，荒草没前庭。<br />
披褐守长夜，晨鸡不肯鸣。<br />
孟公不在兹，终以翳吾情。<br />
</p>
</div>
</div>

<div id="outline-container-org7fdd483" class="outline-2">
<h2 id="org7fdd483"><span class="section-number-2">18.</span> 其十七</h2>
<div class="outline-text-2" id="text-18">
<p class="verse">
幽兰生前庭，含薰待清风。<br />
清风脱然至，见别萧艾中。<br />
行行失故路，任道或能通。<br />
觉悟当念迁，鸟尽废良弓。<br />
</p>
</div>
</div>

<div id="outline-container-orgd6f4343" class="outline-2">
<h2 id="orgd6f4343"><span class="section-number-2">19.</span> 其十八</h2>
<div class="outline-text-2" id="text-19">
<p class="verse">
子云性嗜酒，家贫无由得。<br />
时赖好事人，载醪祛所惑。<br />
觞来为之尽，是谘无不塞。<br />
有时不肯言，岂不在伐国。<br />
仁者用其心，何尝失显默。<br />
</p>
</div>
</div>

<div id="outline-container-org08110ae" class="outline-2">
<h2 id="org08110ae"><span class="section-number-2">20.</span> 其十九</h2>
<div class="outline-text-2" id="text-20">
<p class="verse">
畴昔苦长饥，投耒去学仕。<br />
将养不得节，冻馁固缠己。<br />
是时向立年，志意多所耻。<br />
遂尽介然分，拂衣归田里。<br />
冉冉星气流，亭亭复一纪。<br />
世路廓悠悠，杨朱所以止。<br />
虽无挥金事，浊酒聊可恃。<br />
</p>
</div>
</div>

<div id="outline-container-org1e9e2e6" class="outline-2">
<h2 id="org1e9e2e6"><span class="section-number-2">21.</span> 其二十</h2>
<div class="outline-text-2" id="text-21">
<p class="verse">
羲农去我久，举世少复真。<br />
汲汲鲁中叟，弥缝使其淳。<br />
凤鸟虽不至，礼乐暂得新。<br />
洙泗辍微响，漂流逮狂秦。<br />
诗书复何罪？一朝成灰尘。<br />
区区诸老翁，为事诚殷勤。<br />
如何绝世下，六籍无一亲。<br />
终日驰车走，不见所问津。<br />
若复不快饮，空负头上巾。<br />
但恨多谬误，君当恕醉人。<br />
</p>
</div>
</div>
</div>
<div id="postamble" class="status">
<div class="links"><a href="#content">T</a><a href="index.html">H</a><a id="share-img">I</a><a href="20210629191000-000_index.html">0</a></div><script src="static/dom2img.min.js" type="text/javascript"></script><script src="static/x.js" type="text/javascript"></script>
</div>
</body>
</html>
