<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2021-07-11 Sun 15:42 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>饮酒二十首</title>
<meta name="generator" content="Org Mode" />
<link rel="stylesheet" href="style.css" type="text/css"/><meta charset="utf-8"><meta name="viewport" content="width=device-width, initial-scale=1.0">
</head>
<body>
<div id="content" class="content">
<h1 class="title">饮酒二十首</h1>
<div id="table-of-contents" role="doc-toc">
<h2>Table of Contents</h2>
<div id="text-table-of-contents" role="doc-toc">
<ul>
<li><a href="#org6f78abd">1. 序</a></li>
<li><a href="#org3bd5fc3">2. 其一</a></li>
<li><a href="#org8bfeaf9">3. 其二</a></li>
<li><a href="#orgcabc5be">4. 其三</a></li>
<li><a href="#orgf748a80">5. 其四</a></li>
<li><a href="#org92dc05b">6. 其五</a></li>
<li><a href="#org67915e0">7. 其六</a></li>
<li><a href="#org9ce736d">8. 其七</a></li>
<li><a href="#orgd0408ad">9. 其八</a></li>
<li><a href="#orgc0a5c84">10. 其九</a></li>
<li><a href="#orgd7e384d">11. 其十</a></li>
<li><a href="#org6b5883c">12. 其十一</a></li>
<li><a href="#orgea61ebf">13. 其十二</a></li>
<li><a href="#org7bc1b40">14. 其十三</a></li>
<li><a href="#orge94effa">15. 其十四</a></li>
<li><a href="#org699a05e">16. 其十五</a></li>
<li><a href="#orgb73f95d">17. 其十六</a></li>
<li><a href="#orgbfd3250">18. 其十七</a></li>
<li><a href="#orged7e496">19. 其十八</a></li>
<li><a href="#orgf1cc52b">20. 其十九</a></li>
<li><a href="#org79c1ecc">21. 其二十</a></li>
</ul>
</div>
</div>
<dl class="org-dl">
<dt>author</dt><dd><a href="20200920100840-陶渊明.html">陶渊明</a></dd>
</dl>


<div id="outline-container-org6f78abd" class="outline-2">
<h2 id="org6f78abd"><span class="section-number-2">1.</span> 序</h2>
<div class="outline-text-2" id="text-1">
<p>
余闲居寡欢，兼秋夜已长。偶有名酒，无夕不饮。顾影独尽，忽焉复醉。既醉之后，辄
题数句自娱。纸墨遂多，辞无诠次。聊命故人书之，以为欢笑尔。
</p>
</div>
</div>

<div id="outline-container-org3bd5fc3" class="outline-2">
<h2 id="org3bd5fc3"><span class="section-number-2">2.</span> 其一</h2>
<div class="outline-text-2" id="text-2">
<p>
衰荣无定在，彼此更共之。
邵生瓜田中，宁似东陵时！
寒暑有代谢，人道每如兹。
达人解其会，逝将不复疑；
忽与一觞酒，日夕欢相持。
</p>
</div>
</div>

<div id="outline-container-org8bfeaf9" class="outline-2">
<h2 id="org8bfeaf9"><span class="section-number-2">3.</span> 其二</h2>
<div class="outline-text-2" id="text-3">
<p>
积善云有报，夷叔在西山。
善恶苟不应，何事空立言！
九十行带索，饥寒况当年。
不赖固穷节，百世当谁传。
</p>
</div>
</div>

<div id="outline-container-orgcabc5be" class="outline-2">
<h2 id="orgcabc5be"><span class="section-number-2">4.</span> 其三</h2>
<div class="outline-text-2" id="text-4">
<p>
道丧向千载，人人惜其情。
有酒不肯饮，但顾世间名。
所以贵我身，岂不在一生？
一生复能几，倏如流电惊。
鼎鼎百年内，持此欲何成！
</p>
</div>
</div>

<div id="outline-container-orgf748a80" class="outline-2">
<h2 id="orgf748a80"><span class="section-number-2">5.</span> 其四</h2>
<div class="outline-text-2" id="text-5">
<p>
栖栖失群鸟，日暮犹独飞。
徘徊无定止，夜夜声转悲。
厉响思清远，去来何依依。
因值孤生松，敛翮遥来归。
劲风无荣木，此荫独不衰。
托身已得所，千载不相违。
</p>
</div>
</div>

<div id="outline-container-org92dc05b" class="outline-2">
<h2 id="org92dc05b"><span class="section-number-2">6.</span> 其五</h2>
<div class="outline-text-2" id="text-6">
<p>
结庐在人境，而无车马喧。
问君何能尔？心远地自偏。
采菊东篱下，悠然见南山。
山气日夕佳，飞鸟相与还。
此中有真意，欲辨已忘言。
</p>
</div>
</div>

<div id="outline-container-org67915e0" class="outline-2">
<h2 id="org67915e0"><span class="section-number-2">7.</span> 其六</h2>
<div class="outline-text-2" id="text-7">
<p>
行止千万端，谁知非与是。
是非苟相形，雷同共誉毁。
三季多此事，达士似不尔。
咄咄俗中愚，且当从黄绮。
</p>
</div>
</div>

<div id="outline-container-org9ce736d" class="outline-2">
<h2 id="org9ce736d"><span class="section-number-2">8.</span> 其七</h2>
<div class="outline-text-2" id="text-8">
<p>
秋菊有佳色，裛露掇其英。
泛此忘忧物，远我遗世情。
一觞虽独进，杯尽壶自倾。
日入群动息，归鸟趋林鸣。
啸傲东轩下，聊复得此生。
</p>
</div>
</div>

<div id="outline-container-orgd0408ad" class="outline-2">
<h2 id="orgd0408ad"><span class="section-number-2">9.</span> 其八</h2>
<div class="outline-text-2" id="text-9">
<p>
青松在东园，众草没其姿。
凝霜殄异类，卓然见高枝。
连林人不觉，独树众乃奇。
提壶抚寒柯，远望时复为。
吾生梦幻间，何事绁尘羁。
</p>
</div>
</div>

<div id="outline-container-orgc0a5c84" class="outline-2">
<h2 id="orgc0a5c84"><span class="section-number-2">10.</span> 其九</h2>
<div class="outline-text-2" id="text-10">
<p>
清晨闻叩门，倒裳往自开。
问子为谁欤？田父有好怀。
壶浆远见候，疑我与时乖。
褴缕茅檐下，未足为高栖。
一世皆尚同，愿君汩其泥。
深感父老言，禀气寡所谐。
纡辔诚可学，违己讵非迷。
且共欢此饮，吾驾不可回。
</p>
</div>
</div>

<div id="outline-container-orgd7e384d" class="outline-2">
<h2 id="orgd7e384d"><span class="section-number-2">11.</span> 其十</h2>
<div class="outline-text-2" id="text-11">
<p>
在昔曾远游，直至东海隅。
道路迥且长，风波阻中涂。
此行谁使然？似为饥所驱。
倾身营一饱，少许便有馀。
恐此非名计，息驾归闲居。
</p>
</div>
</div>

<div id="outline-container-org6b5883c" class="outline-2">
<h2 id="org6b5883c"><span class="section-number-2">12.</span> 其十一</h2>
<div class="outline-text-2" id="text-12">
<p>
颜生称为仁，荣公言有道。
屡空不获年，长饥至于老。
虽留身后名，一生亦枯槁。
死去何所知，称心固为好。
客养千金躯，临化消其宝。
裸葬何必恶，人当解意表。
</p>
</div>
</div>

<div id="outline-container-orgea61ebf" class="outline-2">
<h2 id="orgea61ebf"><span class="section-number-2">13.</span> 其十二</h2>
<div class="outline-text-2" id="text-13">
<p>
长公曾一仕，壮节忽失时；
杜门不复出，终身与世辞。
仲理归大泽，高风始在兹。
一往便当已，何为复狐疑！
去去当奚道，世俗久相欺。
摆落悠悠谈，请从余所之。
</p>
</div>
</div>

<div id="outline-container-org7bc1b40" class="outline-2">
<h2 id="org7bc1b40"><span class="section-number-2">14.</span> 其十三</h2>
<div class="outline-text-2" id="text-14">
<p>
有客常同止，取舍邈异境。
一士常独醉，一夫终年醒。
醒醉还相笑，发言各不领。
规规一何愚，兀傲差若颖。
寄言酣中客，日没烛当秉。
</p>
</div>
</div>

<div id="outline-container-orge94effa" class="outline-2">
<h2 id="orge94effa"><span class="section-number-2">15.</span> 其十四</h2>
<div class="outline-text-2" id="text-15">
<p>
故人赏我趣，挈壶相与至。
班荆坐松下，数斟已复醉。
父老杂乱言，觞酌失行次。
<b>不觉知有我，安知物为贵？</b>
悠悠迷所留，酒中有深味。
</p>
</div>
</div>

<div id="outline-container-org699a05e" class="outline-2">
<h2 id="org699a05e"><span class="section-number-2">16.</span> 其十五</h2>
<div class="outline-text-2" id="text-16">
<p>
贫居乏人工，灌木荒余宅。
班班有翔鸟，寂寂无行迹。
宇宙一何悠，人生少至百。
岁月相催逼，鬓边早已白。
若不委穷达，素抱深可惜。
</p>
</div>
</div>

<div id="outline-container-orgb73f95d" class="outline-2">
<h2 id="orgb73f95d"><span class="section-number-2">17.</span> 其十六</h2>
<div class="outline-text-2" id="text-17">
<p>
少年罕人事，游好在六经。
行行向不惑，淹留遂无成。
竟抱固穷节，饥寒饱所更。
敝庐交悲风，荒草没前庭。
披褐守长夜，晨鸡不肯鸣。
孟公不在兹，终以翳吾情。
</p>
</div>
</div>

<div id="outline-container-orgbfd3250" class="outline-2">
<h2 id="orgbfd3250"><span class="section-number-2">18.</span> 其十七</h2>
<div class="outline-text-2" id="text-18">
<p>
幽兰生前庭，含薰待清风。
清风脱然至，见别萧艾中。
行行失故路，任道或能通。
觉悟当念迁，鸟尽废良弓。
</p>
</div>
</div>

<div id="outline-container-orged7e496" class="outline-2">
<h2 id="orged7e496"><span class="section-number-2">19.</span> 其十八</h2>
<div class="outline-text-2" id="text-19">
<p>
子云性嗜酒，家贫无由得。
时赖好事人，载醪祛所惑。
觞来为之尽，是谘无不塞。
有时不肯言，岂不在伐国。
仁者用其心，何尝失显默。
</p>
</div>
</div>

<div id="outline-container-orgf1cc52b" class="outline-2">
<h2 id="orgf1cc52b"><span class="section-number-2">20.</span> 其十九</h2>
<div class="outline-text-2" id="text-20">
<p>
畴昔苦长饥，投耒去学仕。
将养不得节，冻馁固缠己。
是时向立年，志意多所耻。
遂尽介然分，拂衣归田里。
冉冉星气流，亭亭复一纪。
世路廓悠悠，杨朱所以止。
虽无挥金事，浊酒聊可恃。
</p>
</div>
</div>

<div id="outline-container-org79c1ecc" class="outline-2">
<h2 id="org79c1ecc"><span class="section-number-2">21.</span> 其二十</h2>
<div class="outline-text-2" id="text-21">
<p>
羲农去我久，举世少复真。
汲汲鲁中叟，弥缝使其淳。
凤鸟虽不至，礼乐暂得新。
洙泗辍微响，漂流逮狂秦。
诗书复何罪？一朝成灰尘。
区区诸老翁，为事诚殷勤。
如何绝世下，六籍无一亲。
终日驰车走，不见所问津。
若复不快饮，空负头上巾。
但恨多谬误，君当恕醉人。
</p>
</div>
</div>
</div>
<div id="postamble" class="status">
<p class="date">Created: 2021-07-11 Sun 15:42</p>
<p class="validation"><a href="https://validator.w3.org/check?uri=referer">Validate</a></p>
</div>
</body>
</html>
