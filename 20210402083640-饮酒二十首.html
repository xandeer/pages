<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
<!-- 2021-08-19 Thu 07:33 -->
<meta http-equiv="Content-Type" content="text/html;charset=utf-8" />
<meta name="viewport" content="width=device-width, initial-scale=1" />
<title>饮酒二十首</title>
<meta name="generator" content="Org mode" />
<link rel="stylesheet" href="static/x.css" type="text/css"/><meta charset="utf-8"><meta name="viewport" content="width=device-width, initial-scale=1.0">
<script type="text/javascript">
// @license magnet:?xt=urn:btih:e95b018ef3580986a04669f1b5879592219e2a7a&dn=public-domain.txt Public Domain
<!--/*--><![CDATA[/*><!--*/
     function CodeHighlightOn(elem, id)
     {
       var target = document.getElementById(id);
       if(null != target) {
         elem.classList.add("code-highlighted");
         target.classList.add("code-highlighted");
       }
     }
     function CodeHighlightOff(elem, id)
     {
       var target = document.getElementById(id);
       if(null != target) {
         elem.classList.remove("code-highlighted");
         target.classList.remove("code-highlighted");
       }
     }
    /*]]>*///-->
// @license-end
</script>
</head>
<body>
<div id="content">
<h1 class="title">饮酒二十首</h1>
<div id="table-of-contents">
<h2>Table of Contents</h2>
<div id="text-table-of-contents">
<ul>
<li><a href="#orgbb1eaab">1. 序</a></li>
<li><a href="#org4d37203">2. 其一</a></li>
<li><a href="#org1f6951a">3. 其二</a></li>
<li><a href="#org1e17772">4. 其三</a></li>
<li><a href="#orga0b4f1e">5. 其四</a></li>
<li><a href="#orgba7551c">6. 其五</a></li>
<li><a href="#org5a745ee">7. 其六</a></li>
<li><a href="#orgb2169bc">8. 其七</a></li>
<li><a href="#orgb74f911">9. 其八</a></li>
<li><a href="#orga481237">10. 其九</a></li>
<li><a href="#org78ce939">11. 其十</a></li>
<li><a href="#org5063b6f">12. 其十一</a></li>
<li><a href="#orgd81ee68">13. 其十二</a></li>
<li><a href="#orge935835">14. 其十三</a></li>
<li><a href="#org0678335">15. 其十四</a></li>
<li><a href="#orgd70ac22">16. 其十五</a></li>
<li><a href="#orgbae72fe">17. 其十六</a></li>
<li><a href="#org749d760">18. 其十七</a></li>
<li><a href="#org822e97c">19. 其十八</a></li>
<li><a href="#org85b8066">20. 其十九</a></li>
<li><a href="#org0758027">21. 其二十</a></li>
</ul>
</div>
</div>
<dl class="org-dl">
<dt>author</dt><dd><a href="20200920100840-陶渊明.html">陶渊明</a></dd>
</dl>


<div id="outline-container-orgbb1eaab" class="outline-2">
<h2 id="orgbb1eaab"><span class="section-number-2">1</span> 序</h2>
<div class="outline-text-2" id="text-1">
<p>
余闲居寡欢，兼秋夜已长。偶有名酒，无夕不饮。顾影独尽，忽焉复醉。既醉之后，辄题数句自娱。纸墨遂多，辞无诠次。聊命故人书之，以为欢笑尔。
</p>
</div>
</div>

<div id="outline-container-org4d37203" class="outline-2">
<h2 id="org4d37203"><span class="section-number-2">2</span> 其一</h2>
<div class="outline-text-2" id="text-2">
<p>
衰荣无定在，彼此更共之。邵生瓜田中，宁似东陵时！寒暑有代谢，人道每如兹。达人解其会，逝将不复疑；忽与一觞酒，日夕欢相持。
</p>
</div>
</div>

<div id="outline-container-org1f6951a" class="outline-2">
<h2 id="org1f6951a"><span class="section-number-2">3</span> 其二</h2>
<div class="outline-text-2" id="text-3">
<p>
积善云有报，夷叔在西山。善恶苟不应，何事空立言！九十行带索，饥寒况当年。不赖固穷节，百世当谁传。
</p>
</div>
</div>

<div id="outline-container-org1e17772" class="outline-2">
<h2 id="org1e17772"><span class="section-number-2">4</span> 其三</h2>
<div class="outline-text-2" id="text-4">
<p>
道丧向千载，人人惜其情。有酒不肯饮，但顾世间名。所以贵我身，岂不在一生？一生复能几，倏如流电惊。鼎鼎百年内，持此欲何成！
</p>
</div>
</div>

<div id="outline-container-orga0b4f1e" class="outline-2">
<h2 id="orga0b4f1e"><span class="section-number-2">5</span> 其四</h2>
<div class="outline-text-2" id="text-5">
<p>
栖栖失群鸟，日暮犹独飞。徘徊无定止，夜夜声转悲。厉响思清远，去来何依依。因值孤生松，敛翮遥来归。劲风无荣木，此荫独不衰。托身已得所，千载不相违。
</p>
</div>
</div>

<div id="outline-container-orgba7551c" class="outline-2">
<h2 id="orgba7551c"><span class="section-number-2">6</span> 其五</h2>
<div class="outline-text-2" id="text-6">
<p>
结庐在人境，而无车马喧。问君何能尔？心远地自偏。采菊东篱下，悠然见南山。山气日夕佳，飞鸟相与还。此中有真意，欲辨已忘言。
</p>
</div>
</div>

<div id="outline-container-org5a745ee" class="outline-2">
<h2 id="org5a745ee"><span class="section-number-2">7</span> 其六</h2>
<div class="outline-text-2" id="text-7">
<p>
行止千万端，谁知非与是。是非苟相形，雷同共誉毁。三季多此事，达士似不尔。咄咄俗中愚，且当从黄绮。
</p>
</div>
</div>

<div id="outline-container-orgb2169bc" class="outline-2">
<h2 id="orgb2169bc"><span class="section-number-2">8</span> 其七</h2>
<div class="outline-text-2" id="text-8">
<p>
秋菊有佳色，裛露掇其英。泛此忘忧物，远我遗世情。一觞虽独进，杯尽壶自倾。日入群动息，归鸟趋林鸣。啸傲东轩下，聊复得此生。
</p>
</div>
</div>

<div id="outline-container-orgb74f911" class="outline-2">
<h2 id="orgb74f911"><span class="section-number-2">9</span> 其八</h2>
<div class="outline-text-2" id="text-9">
<p>
青松在东园，众草没其姿。凝霜殄异类，卓然见高枝。连林人不觉，独树众乃奇。提壶抚寒柯，远望时复为。吾生梦幻间，何事绁尘羁。
</p>
</div>
</div>

<div id="outline-container-orga481237" class="outline-2">
<h2 id="orga481237"><span class="section-number-2">10</span> 其九</h2>
<div class="outline-text-2" id="text-10">
<p>
清晨闻叩门，倒裳往自开。问子为谁欤？田父有好怀。壶浆远见候，疑我与时乖。褴缕茅檐下，未足为高栖。一世皆尚同，愿君汩其泥。深感父老言，禀气寡所谐。纡辔诚可学，违己讵非迷。且共欢此饮，吾驾不可回。
</p>
</div>
</div>

<div id="outline-container-org78ce939" class="outline-2">
<h2 id="org78ce939"><span class="section-number-2">11</span> 其十</h2>
<div class="outline-text-2" id="text-11">
<p>
在昔曾远游，直至东海隅。道路迥且长，风波阻中涂。此行谁使然？似为饥所驱。倾身营一饱，少许便有馀。恐此非名计，息驾归闲居。
</p>
</div>
</div>

<div id="outline-container-org5063b6f" class="outline-2">
<h2 id="org5063b6f"><span class="section-number-2">12</span> 其十一</h2>
<div class="outline-text-2" id="text-12">
<p>
颜生称为仁，荣公言有道。屡空不获年，长饥至于老。虽留身后名，一生亦枯槁。死去何所知，称心固为好。客养千金躯，临化消其宝。裸葬何必恶，人当解意表。
</p>
</div>
</div>

<div id="outline-container-orgd81ee68" class="outline-2">
<h2 id="orgd81ee68"><span class="section-number-2">13</span> 其十二</h2>
<div class="outline-text-2" id="text-13">
<p>
长公曾一仕，壮节忽失时；杜门不复出，终身与世辞。仲理归大泽，高风始在兹。一往便当已，何为复狐疑！去去当奚道，世俗久相欺。摆落悠悠谈，请从余所之。
</p>
</div>
</div>

<div id="outline-container-orge935835" class="outline-2">
<h2 id="orge935835"><span class="section-number-2">14</span> 其十三</h2>
<div class="outline-text-2" id="text-14">
<p>
有客常同止，取舍邈异境。一士常独醉，一夫终年醒。醒醉还相笑，发言各不领。规规一何愚，兀傲差若颖。寄言酣中客，日没烛当秉。
</p>
</div>
</div>

<div id="outline-container-org0678335" class="outline-2">
<h2 id="org0678335"><span class="section-number-2">15</span> 其十四</h2>
<div class="outline-text-2" id="text-15">
<p>
故人赏我趣，挈壶相与至。班荆坐松下，数斟已复醉。父老杂乱言，觞酌失行次。
<b>不觉知有我，安知物为贵？</b>
悠悠迷所留，酒中有深味。
</p>
</div>
</div>

<div id="outline-container-orgd70ac22" class="outline-2">
<h2 id="orgd70ac22"><span class="section-number-2">16</span> 其十五</h2>
<div class="outline-text-2" id="text-16">
<p>
贫居乏人工，灌木荒余宅。班班有翔鸟，寂寂无行迹。宇宙一何悠，人生少至百。岁月相催逼，鬓边早已白。若不委穷达，素抱深可惜。
</p>
</div>
</div>

<div id="outline-container-orgbae72fe" class="outline-2">
<h2 id="orgbae72fe"><span class="section-number-2">17</span> 其十六</h2>
<div class="outline-text-2" id="text-17">
<p>
少年罕人事，游好在六经。行行向不惑，淹留遂无成。竟抱固穷节，饥寒饱所更。敝庐交悲风，荒草没前庭。披褐守长夜，晨鸡不肯鸣。孟公不在兹，终以翳吾情。
</p>
</div>
</div>

<div id="outline-container-org749d760" class="outline-2">
<h2 id="org749d760"><span class="section-number-2">18</span> 其十七</h2>
<div class="outline-text-2" id="text-18">
<p>
幽兰生前庭，含薰待清风。清风脱然至，见别萧艾中。行行失故路，任道或能通。觉悟当念迁，鸟尽废良弓。
</p>
</div>
</div>

<div id="outline-container-org822e97c" class="outline-2">
<h2 id="org822e97c"><span class="section-number-2">19</span> 其十八</h2>
<div class="outline-text-2" id="text-19">
<p>
子云性嗜酒，家贫无由得。时赖好事人，载醪祛所惑。觞来为之尽，是谘无不塞。有时不肯言，岂不在伐国。仁者用其心，何尝失显默。
</p>
</div>
</div>

<div id="outline-container-org85b8066" class="outline-2">
<h2 id="org85b8066"><span class="section-number-2">20</span> 其十九</h2>
<div class="outline-text-2" id="text-20">
<p>
畴昔苦长饥，投耒去学仕。将养不得节，冻馁固缠己。是时向立年，志意多所耻。遂尽介然分，拂衣归田里。冉冉星气流，亭亭复一纪。世路廓悠悠，杨朱所以止。虽无挥金事，浊酒聊可恃。
</p>
</div>
</div>

<div id="outline-container-org0758027" class="outline-2">
<h2 id="org0758027"><span class="section-number-2">21</span> 其二十</h2>
<div class="outline-text-2" id="text-21">
<p>
羲农去我久，举世少复真。汲汲鲁中叟，弥缝使其淳。凤鸟虽不至，礼乐暂得新。洙泗辍微响，漂流逮狂秦。诗书复何罪？一朝成灰尘。区区诸老翁，为事诚殷勤。如何绝世下，六籍无一亲。终日驰车走，不见所问津。若复不快饮，空负头上巾。但恨多谬误，君当恕醉人。
</p>
</div>
</div>
</div>
<div id="postamble" class="status">
<div class="links"><a href="index.html">Home</a><a href="20210629191000-000_index.html">000</a></div><script src="static/x.js" type="text/javascript"></script>
</div>
</body>
</html>
